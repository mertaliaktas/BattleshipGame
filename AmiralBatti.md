# Amiral Battı

**Amiral battı (Battleship)**, 2 kişilik düşünce ve strateji tabanlı bir oyunudur. Her oyuncu kendi gemi filosunu diğer oyuncudan gizlediği, önceden yatay ve dikey koordinatların belli olduğu bir alanda oynanır. Oyuncular sırayla koordinat belirtip "atış" yaparak diğer oyuncunun gemilerinin yerlerini bulup batırmaya çalışırlar.

 ![OyunTahtasi](https://i.pinimg.com/originals/23/3a/bb/233abb0e0cf0bf11a7269c59860b822f.jpg?raw=true "Amiral Battı Oyun Tahtası")  
 
 ## Oyun Kuralları ve Oynanış
 
 - 10x10'luk eşit bölümlere ayrılmış bir tahta üzerinde oynanır.
 - Oyun tahtası üzerindeki her sütun bir harfle **(A, B, C, D, E, F, G, H, I, J)** gösterilir.
 - Her bir satır ise bir rakamla **(1, 2, 3, 4, 5, 6, 7, 8, 9, 10)** ifade edilir.
 - Oyun için 2 kişi gerekir.
 - 5 adet gemi ile oynanır.
 
 | Adet | Adı                    | Alan(Kare) |
|------|------------------------|------------|
| 1    | Amiral (uçak) gemisi   |      5     |
| 1    | Kruvazör (savaş) gemisi |      4     |
| 2    | Muhrip                 |      3     |
| 1    | Hücumbot               |      2     |
 
- Oyun başlangıcında oyuncular, kendi tahtaları üzerinde gemilerini konuşlandırır. Gemiler birbiri ile bitişik (sağ-sol, yukarı-aşağı ve çapraz karelere) konuşlandırılamaz.
- Her iki oyuncuda gemilerini konuşlandırdıktan sonra oyuna başlanır.
- Oyun başladıktan sonra oyuncular birbirlerinin oyun tahtasını görür.(Gemiler gizli)
- Oyuna ilk başlayacak oyuncu rastgele belirlenir.
- Oyunun amacı rakip tahtadaki gizli gemileri rakibinden daha önce doğru tahmin ederek batırmaktır.(Kordinatları kullanarak) Örneğin D5 veya C4.
- Oyuncu her doğru tahmin için bir atış hakkı daha kazanır. Yanlış tahmin edilmiş atıştan sonra hamle sırası rakip oyuncuya geçer.

![AmiralBattiOynanis](https://1.bp.blogspot.com/-Nm5uAxJxOS0/YFdOQ0sfesI/AAAAAAAAC8M/34ZQUUPzHSctcHEjaPxmonJzC_qG-PuaQCLcBGAsYHQ/s720/amiral-batti2.jpg?raw=true "Amiral Battı Oynanış")
